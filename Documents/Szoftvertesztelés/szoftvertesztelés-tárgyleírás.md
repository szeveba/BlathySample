# Szoftvertesztelés (12. évfolyam)

[Jegyzet](szoftvertesztelés-jegyzet.md)

## Tárgyleírás

### A tantárgy tanításának fő célja

A tantárgy célja, hogy bemutassa a modern szoftvertesztelés elméleti alapjait. Megmutassa a diákoknak, milyen fejlesztési módszertanok használatosak az iparban, és milyen eljárásokkal biztosítják az elkészült szoftverek minőségét.

A tantárgy oktatása során az elméleti anyag tanítása közvetlenül a gyakorlati példákon keresztül valósulhat meg, az elméleti anyag kisebb részekben történő ismertetése és annak azonnali, gyakorlati példákon, feladatokon történő gyakorlása során.

### Témakörök

|Témakör|Óraszám|
|:---|:---:|
|A szoftvertesztelés alapjai|14|
|Szoftverfejlesztési módszertanok|16|
|Szoftvertesztelési módszerek|42|
|**Összesen**|**72**|

#### A szoftvertesztelés alapjai

A témakör célja, hogy bemutassa a szoftvertesztelés folyamatának elméleti alapjait, és megmutassa, hogy miért van szükség tesztelésre. A témakör megmutatja a tesztelés helyét a szoftver életciklusában.

A témakörben az alábbi ismeretek és gyakorlati készségek elsajátítására kerül sor:

- Tesztpiramis (egység, integrációs, rendszer, átvételi)
- A szoftver életciklusa

#### Szoftverfejlesztési módszertanok

A témakör célja, hogy bemutassa a szoftverfejlesztési módszertanokat, és azokban a szoft- vertesztelés helyét és szerepét.
A témakörben az alábbi ismeretek és gyakorlati készségek elsajátítására kerül sor.

- Szoftverfejlesztési módszertanok
- V-modell
- Prototípus modell
- Iteratív és inkrementális módszertanok
- Gyors alkalmazásfejlesztés – RAD
- Agilis szoftverfejlesztés
- Scrum

#### Szoftvertesztelési módszerek

A témakör célja, hogy bemutassa és megértesse a diákokkal a különböző szoftvertesztelési módszereket, azok helyét, szerepét, a különböző módszerek közötti szemléletbeli eltérése- ket, valamint a módszerek közötti választások szempontjait.
A témakörben az alábbi ismeretek és gyakorlati készségek elsajátítására kerül sor.

- Integration Level Testing (ILT)
- System Level Testing (SLT)
- User Acceptance Testing (UAT)
- Biztonsági tesztelés
- Teljesítmény- és terheléstesztelés
- TDD

### Elvárt készségek

- Felismeri és megnevezi a szoftverfejlesztési módszertanokat. Célhoz és elvárásokhoz illeszkedő szoftverfejlesztési módszertant választ ki.
- Célhoz és elvárásokhoz illeszkedő szoftverfejlesztési módszertant alkalmaz.
- A szoftverfejlesztés tesztelési szakaszában felismeri az Integration Level Testing (ILT) szükségességét, és alkalmazza is.
- A szoftverfejlesztés tesztelési szakaszában felismeri a System Level Testing (SLT) szükségességét, és alkalmazza is.
- User Acceptance Testinget alkalmaz szükség szerint.
- Biztonsági teszteket alkalmaz.
- Teljesítmény- és terhelési tesztet alkalmaz.
- TDD-t alkalmaz.

---
Készségek instrukció alapján részben önállóan

1. ILT
2. SLT
3. UAT
4. Biztonsági tesztek
5. Teljesítmény és terhelési tesztek
6. TDD

---
